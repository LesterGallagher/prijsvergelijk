---
title: Geld besparen op uw huisdieren
date: 2018-09-29 19:01:40 +0000
description: Huisdieren zijn leuk en ze brengen u een hoop gezelligheid, toch kosten
  ze geld om goed te kunnen verzorgen, daarom is het handig om te kijken hoe u geld
  kan besparen als het om het verzorgen van uw huisdieren gaat. Hier kunt u wat tips
  lezen die u gegarandeerd kunnen helpen.
image: ''
categories: []

---
![](/uploads/animal-cat-cute-46024.jpg)

Huisdieren zijn leuk en ze brengen u een hoop gezelligheid. Toch kosten ze geld om goed te kunnen verzorgen. Daarom is het handig om te kijken hoe u geld kan besparen als het om het verzorgen van uw huisdieren gaat. Hier kunt u wat tips lezen die u gegarandeerd kunnen helpen.

**Verzorging**

Uw huisdier zal gegarandeerd een keer naar de dierenarts moeten, of het nu voor controle of inentingen is. Een goede tip is om de prijzen te vergelijken van verschillende dierenartsen. Sommige zijn twee keer zo duur als anderen en dit is goed om in gedachten te houden.

Koop dingen zoals manden, transportkooien, dekens, kussens, speelgoed en nog veel meer goedkoop en net zo leuk als nieuw bij kringloopwinkels, kofferbakverkopen, rommelmarkten en op Internet bij b.v. marktplaats. Maak deze tweedehands aankopen schoon en u kunt ze weer als nieuw gebruiken.

Verzorg je huisdier: Genoeg tot ruim voldoende lichaamsbeweging. Geef goed, maar niet teveel voer en niet snoepen, aandacht voor veiligheid, ruim vers water, zeer geregeld borstelen en nakijken van ogen, oren, bek, voetjes en de rest van het lijf. Goede preventie (jaarlijkse enting, teken, vlooien, wormen), schone bakken en ligplaatsen maken alles bij elkaar de kans veel kleiner dat je dier ziek wordt, een ongeluk krijgt, of een blessure oploopt en daarmee (veel) geld kost.

**Nieuw huisdier?**

Moet je nog een dier aanschaffen, overweeg dan een asieldier. Dat is al nagekeken door de dierenarts, gechipt, ingeënt, ontwormd en vele malen goedkoper dan een dure rashond. Bovendien heb je een oneindige keus: Groot of klein, baby of volwassen, alle kleuren van de regenboog, alle vachtsoorten.

**Overige bespaartips**

Houd een spaarpotje bij voor onverwachte uitgaven want dieren en apparatuur hebben de nare gewoonte om soms ‘kapot’ te gaan. Zo’n spaarpotje is goedkoper dan een verzekering sluiten voor als er een dure dierenartsbehandeling nodig is. Ook is het een goed idee om te zoeken naar alternatieven voor een pension als je het dier niet mee neemt op vakantie of bij eventuele andere (nood) gevallen. Denk aan buren, vrienden, familie, kennissen hetzij als oppas aan huis, hetzij als logeeradres voor je dier. Bied bijvoorbeeld in ruil aan dat jij op hun dier past als zij op vakantie gaan.